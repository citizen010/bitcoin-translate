[indietro](cosa.md) - [indice](README.md)
## Satoshi Nakamoto
da [Wikipedia](https://it.wikipedia.org/wiki/Satoshi_Nakamoto):

Satoshi Nakamoto (中本哲史) è lo pseudonimo dell'inventore della criptovaluta Bitcoin (codice: __BTC__ o __XBT__). Il termine "Bitcoin" fa riferimento anche al software open source progettato per implementare il protocollo di comunicazione e la rete peer-to-peer che ne risulta.

Nel novembre del 2008 Satoshi Nakamoto pubblicò il [protocollo Bitcoin](https://bitcoin.org/bitcoin.pdf) su The Cryptography Mailing list sul sito metzdowd.com. Nel 2009 ha distribuito la prima versione del software client e successivamente ha contribuito al progetto in via anonima insieme ad altri sviluppatori, per ritirarsi dalla comunità di Bitcoin nel 2010. Satoshi lasciò il progetto alla fine del 2010 senza rivelare molto di se stesso.

Le teorie sulla vera identità di Satoshi Nakamoto sono numerose. Nessuno sa se sia un "lui", una "lei" oppure se si tratti di più persone. In giapponese "satoshi" significa "un pensiero chiaro, veloce e saggio". "Naka" può significare "medium", "dentro" o "relazione". "Moto" può significare "origine" o "fondamento". Ma non è certo se questi significati siano utili a ricondurre alla persona o al gruppo di persone che ha inventato il sistema Bitcoin. 
***
